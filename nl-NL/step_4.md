## Maak buitenaardse woorden
In deze stap verzin je je buitenaardse woorden.

--- task ---

Je hebt twee woorden nodig - een buitenaards woord voor "links" en een buitenaards woord voor "rechts". Verzin twee nieuwe woorden die niet in een woordenboek voorkomen. Het kunnen willekeurige geluiden zijn, zolang je ze elke keer op dezelfde manier kunt herhalen en ze duidelijk van elkaar verschillen. Als je geen geluiden wilt maken met je stem, is dat prima - je kunt andere manieren vinden om geluiden te maken. Je kunt op je vingers klikken, in je handen klappen, in een piepend stuk speelgoed knijpen of iets anders doen wat je maar kunt bedenken! Zorg ervoor dat je je nieuwe woorden onthoudt!

--- /task ---

--- task ---

+ Klik op de knop **Train** om voorbeelden te verzamelen. ![Pijl wijzend naar de train knop](images/click-train.png)

+ Klik op de knop **Voeg een voorbeeld toe** in de container **background noise (achtergrondruis)**. Door achtergrondgeluid op te nemen, kan je machine learning-model het verschil horen tussen de geluiden die je zult gebruiken om te herkennen en het achtergrondgeluid van waar je bent. ![Pijl wijzend naar de knop Voeg een voorbeeld toe](images/background-noise-annotated.png)

+ Klik op de microfoon om 2 seconden achtergrondgeluid op te nemen. ![Pijl wijzend naar microfoonknop](images/add-example-annotated.png)

+ Klik op de knop **Voeg toe** om je opname op te slaan. ![Pijl wijzend naar knop voeg toe](images/save-example-annotated.png)

+ Herhaal deze stappen totdat je **minimaal 8 voorbeelden** van achtergrondruis hebt. ![container gevuld met 8 achtergrond voorbeelden](images/8-background.png)

--- /task ---

--- task ---

+ Klik op de **Voeg een nieuw label toe** knop in de rechterbovenhoek, en maak een nieuwe training container die je `links` noemt. ![Pijl wijzend naar de knop Voeg een nieuw label toe](images/8-background-annotated.png)

+ Klik op de knop **Voeg een voorbeeld toe** in de nieuwe container **links**. ![Pijl wijzend naar de knop Voorbeeld toevoegen](images/left-empty-annotated.png)

+ Neem **ten minste 8 voorbeelden** van je buitenaardse woord op voor 'links'. ![container gevuld met 8 voorbeelden links](images/8-left.png)

--- /task ---


--- task ---

+ Klik opnieuw op de knop **Voeg een nieuw label toe** in de rechterbovenhoek en maak een nieuwe container aan met de naam `rechts`.

+ Klik op de knop **Voeg een voorbeeld toe** in de nieuwe container **rechts**.

+ Neem **minimaal 8 voorbeelden** van je buitenaardse woord op voor 'rechts'. ![container gevuld met 8 rechts voorbeelden](images/8-right.png)

+ **Opmerking:** Aan het einde van deze stap moet je acht voorbeelden in elk van de drie containers hebben.

--- /task ---
